## Viikko 4

Neljäskin viikko oli varsin tuskainen labratyön etenemisen kannalta. Kasailin lähimmän naapurin algoritmia ja sain sen antamaan jonkinlaisia tuloksia, mutta väärien tulosten ohjelmallinen poissulkeminen ei vielä onnistu, joten tulokset ovat mitä sattuu. Algoritmien toiminta ei vielä jalostu visuaaliseen muotoon, vaan tulokset tulevat pelkästään tekstinä konsoliin.

Annetusta aikataulusta jälkeenjääminen jatkui edelleen. Loppuviikolla luulin jo hetkellisesti saavani jutun juonesta kiinni, mutta todellisuus iski jälleen eikä uutta toivotulla tavalla toimivaa tulosta juurikaan syntynyt. Katsellaan nyt kuitenkin vielä, jos projekti lähtisi kuitenkin etenemään.

Aloittamisen vaikeus oli suurin ongelmani neljännelläkin viikolla. Oppimiskokemuksena voisi kenties pitää sitä, että liikkeelle kannattaa lähteä perusasioista, jos niidenkin kanssa tuntuu olevan ongelmia. Tämä jää testattavaksi ensi viikolla.

Seuraavaksi vuorossa on Christofidesin algoritmi, ellen päädy korjailemaan brute force -algoritmia tai lähimmän naapurin -algoritmia sitä ennen. Automaattinen laaduntarkkailu, testaukset ja testikattavuuden seuranta ovat edelleen kokonaan aloittamatta, samoin koodin kommentointi lähes kokonaan. Olen yrittänyt nimetä muuttujat mahdollisimman kuvaavasti, joten siitä pitäisi saada jotain selvää ilman kommentointiakin.

Neljännen viikon aikana ehdin tiralabran pariin noin 8 tunnin ajaksi. 
