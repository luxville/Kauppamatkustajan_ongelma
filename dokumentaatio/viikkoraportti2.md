## Viikko 2

Tällä viikolla olen kierrellyt itselleni lähes vuoren kokoiseksi kasvanutta peikkoa nimeltä graafinen käyttöliittymä. Olen yrittänyt löytää jotain käyttötarkoitukseeni sopivaa ratkaisua melkein valmiina netistä, mutta tulosten soveltaminen on jäänyt hyvin vähäiseksi. Lopulta luovutin ja päädyin yrittämään tehdä asioita ihan itse alusta lähtien. Mitään valmista ei vielä ole esitettäväksi, mutta ehkäpä tulosta alkaa vähitellen kuitenkin tulla, kun edessä on jo muutama rivi tuotosta. Ohjelmasta ei tällä hetkellä ole toimivaa versiota, mutta loin gradle-projektin ja aloin rakennella käyttöliittymään tulevia painikkeita ja visualisointiin liittyviä pisteitä ja viivoja vähän ennen kuin tällä viikolla käytettävissäni ollut aika tuli päätökseensä.

Oppimiskokemuksena voisin pitää muistutusta siitä, että vaikka ei tietäisikään mitä tekee niin tekee edes jotain. Ideat voivat jalostua kokeilemalla, jotkut niistä eivät toimi ainakaan tässä yhteydessä ja toiset saattavat olla kehityskelpoisia. Algoritmien koodausta en ole vielä ehtinyt aloittaa.

Graafisen käyttöliittymän kanssa minulla menee luultavasti vielä reilusti aikaa, mutta sen avulla tulosten seuranta mitä luultavimmin tulee kuitenkin olemaan helpompaa, joten jatkan vielä sen parissa. Sen jälkeen tavoitteena on saada koodatuksi algoritmit toimivaan muotoon ja tulokset näytölle asti tarkasteltaviksi. Myös testauksissa sekä koodin laadun ja testikattavuuden seurannoissa on tarkoitus edistyä ennen seuraavaa palautusta.

Tällä viikolla käytin tiralabran tekemiseen noin 10 tuntia. 
