## Viikko 3

Kolmannella viikolla jatkoin siitä, mihin toisella viikolla jäin. Edistymistä tapahtui olosuhteisiin nähden vähän ja teknistä velkaa on päässyt kertymään. Sain visualisoijan piirtämään viivoja pisteiden välille ja kertomaan ilmoittamaan piirrettyjen viivojen järjestyksen ja yhteispituuden. Lisäksi rakentelin jonkinlaisen brute force -algoritmin, mutta sen tulokset eivät näy mitenkään visualisoijan avulla vaan tarvittavat tiedot tulostuvat konsoliin.

Aloittamisen vaikeus tuli pääsiäistauolla venytetyn viikon aikana vastaan usein tämän projektin pariin siirtyessäni. Merkittäviä oppimiskokemuksia ei kohdalleni osunut, tai sitten olen ehtinyt oppini jo unohtaa.

Visualisoijassa on jo jonkin verran toimintoja. Uusia reittivaihtoehtoja kokeillessa se pitäisi saada poistamaan sellaiset viivat, joita uudela reitillä ei ole. Joka tapauksessa olennaista on saada rakennelluksi myös toimivat mallit lähimmän naapurin algoritmille ja Christofidesin algoritmille, jotta niiden toteutusta ilman valmiita tietorakenteita pääsee toteuttamaan. Käytännössä täysin ilman toteutusta jääneet testaukset ja kommentoinnit, koodin automatisoitu laaduntarkkailu ja testikattavuuden seurantakin ovat edelleen listalla. Kirittävää riittää, mutta tarkoituksena on edelleen yrittää saada jonkinlainen ote projektista ja saada se hyväksytysti valmiiksi.

Kolmannella viikolla käytin tiralabran tekemiseen noin 12 tuntia. 
